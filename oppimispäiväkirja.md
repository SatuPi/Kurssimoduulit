Lappeenrannan teknillinen yliopisto,
Digitaalinen palvelutotanto

Software Development Skills Front-End, Verkkokurssi

Satu Pirnetkoski
001681091

OPPIMISPÄIVÄKIRJA

Päivämäärä: 22.5.2025
Toiminta: Kurssille kirjautuminen, Moodlen välilehtien läpikäyminen, intro to version control- videon katsominen, tarvittavien sovellusten asentaminen ja tunnusten luominen.
Oppimistulos: Sain tarvittavat sovellukset asennettua pienen etsimisen jälkeen. Intro to version control videon katsomisen aikana meinasi hieman paniikki iskeä kun tuntui, etten ymmärrä mitään monen sovelluksen välillä pomppimisesta. (Opiskelen ensimmäistä vuotta Digitaalisen palvelutuotannon maisteriohjelmassa ja kaikki on ihan uutta. Entisessä elämässä olin varhaiskasvatuksen opettaja.)

Päivämäärä: 23.5.2025
Toiminta: Lisäluentojen 1-7 katsominen Youtubesta.
Oppimistulos: Pääsin kärryille mistä kurssilla on kysymys ja sain perustiedot html, css ja javasricpistä. Html on rakenne, joka määrittää esim. otsikot, tekstisisällöt sekä painikkeet. Html koodi on yksinkertaista tägien avaamista ja sulkemista. Css määrittelee html koodin ulkoasun ja sen miltä asiat näyttävät (esim. värit, fontit, varjot jne.). Css koodi on myös suht selkeää ja kuvailevaa. JavaScript määrittelee toimintaa ja saa asioita tapahtumaan (esim. käyttäjän klikkauksista seuraa jotain). Koodi on haastavampaa. Html ja css vaikuttavat kiinnostavilta ja helposti lähestyttäviltä, javascript hankalemmalta.

Päivämäärä: 26.5.2025
Toiminta:

- Intro to version control- videon katsominen uudelleen ja samojen toimintojen tekeminen perässä.
- Moduulin 1 (Introduction and Base HTML, 00:00-19:19) videon katsominen ja moduulin tehtävien suorittaminen samalla.
- Oppimispäiväkirjan tallentaminen VSC kautta.
  Oppimistulos:
- Sain suunnilleen suoritettua Intro to version control videolla esitetyt toiminnot. Git commit käskyä en saanut aina toimimaan, kun ohjelma herjasi jotain VSC lataamisesta, vaikka se oli jo ladattuna.
- Introduction and base html- moduulin sain seurattua ja suoritettua läpi. Joitain kohtia jouduin katsomaan moneen kertaan, jotta sain tehtyä samalla tavalla.
- Oppimispäiväkirjan sain tallennettua kun kysyin apua ChatGPT:ltä.

Yleisfiilis on vielä se, etten oikein ymmärrä mitä missäkin tehdään, kun pompitaan monen sovelluksen välillä.

Päivämäärä: 27.5.2025
Toiminta: Moduulin 2 katsominen ja Moduulin 3 aloitus (Links and Core CSS ja Buttons & Utility Classes, 19:20-37:00), videon katsominen ja tehtävien suorittaminen samalla.
Oppimistulos: Tässä kohdassa muokattiin yläpalkkia. Pienillä muutoksilla saa paljon aikaan ja jokainen mitättömältäkin tuntuva asia täytyy koodata erikseen (esim. pienet erot palkin tekstien välityksissä). Pienilläkin muutoksilla on paljon vaikutusta sivun ilmeeseen ja toiminnallisuuteen (esim. hiiren leijuminen painikkeen päällä, muuttaa sen väriä, jolloin heti syntyy mielikuva, että tätä painamalla tapahtuu jotain.) Näitä oli kivaa tehdä.

Päivämäärä: 28.5.2025
Toiminta: Moduulivideon ja tehtävien jatkaminen (Buttons & Utility Classes ja CSS Grid & Cards, 46:00-1:12:20)
Oppimistulos: Pitää selvittää onko jotain pikanäppäimiä tms, esimerkiksi kommenttimerkkien tekoon, jotta tekeminen olisi nopeampaa. Edelleen jatkettu pienillä muokkauksilla ja html ja css koodi tuntuu ymmärrettävältä. Mikähän se oma projekti voisi olla? Videon seuraamista haittaa melko paljon jatkuvasti tulevat mainokset.. Muuten sain kaiken tehtyä, mutta musta tausta jäi koko sivun levyiseksi, vaikka piti olla tasattu samalle leveydelle kuin yläpalkki?

Toiminta: Moduulivideon ja tehtävien jatkaminen (FAQ elements, 1:37:57 saakka). Faq osion rakentamista. Javascript oli ihan uutta ja vaikuttaa vaikeammalta kuin html ja css, mistähän nuo kaikki komennot löytyisi ja tarvitseeko niitä opetella? Sivustoin toiminnassa ongelmia kun koodiin oli jäänyt yksittäinen ylimääräinen sulku, joka esti koodin toimimisen. 
Oppimistulos: Ensikosketus JavaScript koodiin, ei ihan auennut vielä. Harjoitusverkkosivu alkaa jo rakentua hyvin ja html ja css rakennetta alkaa jonkin verran hahmottaa. 


Päivämäärä: 30.5.2025
Toiminta: Moduulivideon jatkaminen (FAQ elements ja Footer, 1:47:00 saakka) ja tehtävien tekeminen. 
Oppimistulos:Tuleepa helposti paljon pieniä kirjoitusvirheitä, joita on hankala löytää ja jotka estävät koodin toimimisen. Videota seuraamalla on suhteellisen helppoa rakentaa verkkosivua ja sen muotoilua, mutta ilman ohjetta en muistaisi kyllä mitään. Selkeästi tämä(kin) koodaaminen vaatii paljon toistoa ja rutiinin syntymistä, jotta joka kerran ei tunnu siltä kuin aloittaisi alusta. 
